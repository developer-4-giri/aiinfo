*** NEW PAGE ***
        अर्जुन उवाच |
संन्यासस्य महाबाहो तत्त्वमिच्छामि वेदितुम् |
त्यागस्य च हृषीकेश पृथक्केशिनिषूदन ||१८- १||
*** NEW PARA ***
हे महा-बाहो!हे केशि-निषूदन हृषीकेश !(अहं)
संन्यासस्य त्यागस्य च तत्त्वम् पृथक् वेदितुम् इच्छामि |


*** NEW PAGE ***
        श्रीभगवानुवाच |
काम्यानां कर्मणां न्यासं संन्यासं कवयो विदुः |
सर्वकर्मफलत्यागं प्राहुस्त्यागं विचक्षणाः ||१८- २||
*** NEW PARA ***
कवयः काम्यानाम् कर्मणाम् न्यासम् संन्यासम् विदुः, 
विचक्षणाः (च)सर्व-कर्म-फल-त्यागम् त्यागम् प्राहुः |


*** NEW PAGE ***
त्याज्यं दोषवदित्येके कर्म प्राहुर्मनीषिणः |
यज्ञदानतपःकर्म न त्याज्यमिति चापरे ||१८- ३||
*** NEW PARA ***
एके मनीषिणः कर्म दोषवत् (अस्ति तस्मात्)त्याज्यम् इति प्राहुः, 
अपरे च यज्ञ-दान-तपः-कर्म न त्याज्यम् इति (आहुः).
निश्चयं शृणु मे तत्र त्यागे भरतसत्तम |


*** NEW PAGE ***
निश्चयं शृणु मे तत्र त्यागे भरतसत्तम |
त्यागो हि पुरुषव्याघ्र त्रिविधः सम्प्रकीर्तितः ||१८- ४||
*** NEW PARA ***
हे भरतसत्तम!तत्र त्यागे मे निश्चयम्  शृणु |


*** NEW PAGE ***
यज्ञदानतपःकर्म न त्याज्यं कार्यमेव तत् |
यज्ञो दानं तपश्चैव पावनानि मनीषिणाम् ||१८- ५||
*** NEW PARA ***
यज्ञ-दान-तपः-कर्म न त्याज्यम् तत् कार्यम् एव |


*** NEW PAGE ***
एतान्यपि तु कर्माणि सङ्गं त्यक्त्वा फलानि च |
कर्तव्यानीति मे पार्थ निश्चितं मतमुत्तमम् ||१८- ६||
*** NEW PARA ***
अपि तु एतानि कर्माणि सङ्गम् फलानि च त्यक्त्वा कर्तव्यानि
इति, हे पार्थ!मे निश्चितम् उत्तमम् मतम् (अस्ति)|


*** NEW PAGE ***
नियतस्य तु संन्यासः कर्मणो नोपपद्यते |
मोहात्तस्य परित्यागस्तामसः परिकीर्तितः ||१८- ७||
*** NEW PARA ***
नियतस्य कर्मणः तु संन्यासः न उपपद्यते |


*** NEW PAGE ***
दुःखमित्येव यत्कर्म कायक्लेशभयात्त्यजेत् |
स कृत्वा राजसं त्यागं नैव त्यागफलं लभेत् ||१८- ८||
*** NEW PARA ***
(यः)दुःखम् इति (मत्वा)एव यत् कर्म काय-क्लेश-भयात्
त्यजेत्, सः राजसम् त्यागम् कृत्वा त्याग-फलम् न एव लभेत् |


*** NEW PAGE ***
कार्यमित्येव यत्कर्म नियतं क्रियतेऽर्जुन |
सङ्गं त्यक्त्वा फलं चैव स त्यागः सात्त्विको मतः ||१८- ९||
*** NEW PARA ***
हे अर्जुन!कार्यम् इति (मत्वा)एव यत् नियतम् कर्म, सङ्गम्
फलम् च एव त्यक्त्वा क्रियते, सः त्यागः सात्त्विकः मतः |


*** NEW PAGE ***
न द्वेष्ट्यकुशलं कर्म कुशले नानुषज्जते |
त्यागी सत्त्वसमाविष्टो मेधावी छिन्नसंशयः ||१८- १०||
*** NEW PARA ***
(सः)त्यागी सत्त्व-समाविष्टः मेधावी छिन्न-संशयः
(च भवति सः)अकुशलम् कर्म न द्वेष्टि, कुशले (च)न अनुषज्जते |


*** NEW PAGE ***
न हि देहभृता शक्यं त्यक्तुं कर्माण्यशेषतः |
यस्तु कर्मफलत्यागी स त्यागीत्यभिधीयते ||१८- ११||
*** NEW PARA ***
देह-भृता अशेषतः कर्माणि त्यक्तुम् न शक्यम्, 
यः तु हि कर्म-फल-त्यागी सः त्यागी इति अभिधीयते |


*** NEW PAGE ***
अनिष्टमिष्टं मिश्रं च त्रिविधं कर्मणः फलम् |
भवत्यत्यागिनां प्रेत्य न तु संन्यासिनां क्वचित् ||१८- १२||
*** NEW PARA ***
अनिष्टम्, इष्टम्, मिश्रम् च (इति)त्रिविधम् कर्मणः फलम्
प्रेत्य अत्यागिनाम् भवति, संन्यासिनाम् तु क्वचित् न (भवति).
पञ्चैतानि महाबाहो कारणानि निबोध मे |


*** NEW PAGE ***
पञ्चैतानि महाबाहो कारणानि निबोध मे |
साङ्ख्ये कृतान्ते प्रोक्तानि सिद्धये सर्वकर्मणाम् ||१८- १३||
*** NEW PARA ***
हे महा-बाहो!सर्व-कर्मणाम् सिद्धये कृत-अन्ते साङ्ख्ये
प्रोक्तानि एतानि पञ्च कारणानि मे निबोध |


*** NEW PAGE ***
अधिष्ठानं तथा कर्ता करणं च पृथग्विधम् |
विविधाश्च पृथक्चेष्टा दैवं चैवात्र पञ्चमम् ||१८- १४||
*** NEW PARA ***
अधिष्ठानम्, तथा कर्ता च, पृथक्-विधम् करणम् च, 
विविधाः पृथक् चेष्टाः, अत्र दैवम् पञ्चमम् एव (भवति).
शरीरवाङ्मनोभिर्यत्कर्म प्रारभते नरः |


*** NEW PAGE ***
शरीरवाङ्मनोभिर्यत्कर्म प्रारभते नरः |
न्याय्यं वा विपरीतं वा पञ्चैते तस्य हेतवः ||१८- १५||
*** NEW PARA ***
नरः शरीर-वाक्-मनोभिः न्याय्यम् वा विपरीतं वा यत्
कर्म प्रारभते, तस्य एते पञ्च हेतवः (सन्ति)|


*** NEW PAGE ***
तत्रैवं सति कर्तारमात्मानं केवलं तु यः |
पश्यत्यकृतबुद्धित्वान्न स पश्यति दुर्मतिः ||१८- १६||
*** NEW PARA ***
तत्र एवम् सति यः तु केवलम् आत्मानम् कर्तारम् पश्यति, 
सः दुर्मतिः अकृत-बुद्धित्वात् न पश्यति |


*** NEW PAGE ***
यस्य नाहंकृतो भावो बुद्धिर्यस्य न लिप्यते |
हत्वाऽपि स इमाँल्लोकान्न हन्ति न निबध्यते ||१८- १७||
*** NEW PARA ***
यस्य अहंकृतः भावः न, यस्य बुद्धिः न लिप्यते, सः इमान्
लोकान् हत्वा अपि न हन्ति, न निबध्यते |


*** NEW PAGE ***
ज्ञानं ज्ञेयं परिज्ञाता त्रिविधा कर्मचोदना |
करणं कर्म कर्तेति त्रिविधः कर्मसंग्रहः ||१८- १८||
*** NEW PARA ***
ज्ञानम्, ज्ञेयम्, परिज्ञाता इति त्रिविधा कर्म-चोदना (अस्ति)|


*** NEW PAGE ***
ज्ञानं कर्म च कर्ताच त्रिधैव गुणभेदतः |
प्रोच्यते गुणसङ्ख्याने यथावच्छृणु तान्यपि ||१८- १९||
*** NEW PARA ***
ज्ञानम्, कर्म च कर्ता च त्रिधा एव गुण-भेदतः
गुण-सङ्ख्याने  प्रोच्यते, तानि अपि यथावत् शृणु |


*** NEW PAGE ***
सर्वभूतेषु येनैकं भावमव्ययमीक्षते |
अविभक्तं विभक्तेषु तज्ज्ञानं विद्धि सात्त्विकम् ||१८- २०||
*** NEW PARA ***
येन (जीवः)विभक्तेषु सर्व-भूतेषु अविभक्तम्, एकम्
अव्ययम् भावम् ईक्षते, तत् ज्ञानम् सात्त्विकम् विद्धि |


*** NEW PAGE ***
पृथक्त्वेन तु यज्ज्ञानं नानाभावान्पृथग्विधान् |
वेत्ति सर्वेषु भूतेषु तज्ज्ञानं विद्धि राजसम् ||१८- २१||
*** NEW PARA ***
यत् ज्ञानम् पृथक्त्वेन सर्वेषु भूतेषु तु पृथक्-विधान्
नाना-भावान् वेत्ति, तत् ज्ञानम् राजसम् विद्धि |


*** NEW PAGE ***
यत्तु कृत्स्नवदेकस्मिन्कार्ये सक्तमहैतुकम् |
अतत्त्वार्थवदल्पं च तत्तामसमुदाहृतम् ||१८- २२||
*** NEW PARA ***
यत् तु एकस्मिन् कार्ये कृत्स्नवत् सक्तम् अहैतुकम्
अतत्त्वार्थवत् अल्पम् च, तत्(ज्ञानं)तामसम् उदाहृतम् |


*** NEW PAGE ***
नियतं सङ्गरहितमरागद्वेषतः कृतम् |
अफलप्रेप्सुना कर्म यत्तत्सात्त्विकमुच्यते ||१८- २३||
*** NEW PARA ***
अफल-प्रेप्सुना यत् नियतम् कर्म सङ्ग-रहितम् अराग-द्वेषतः
कृतम्, तत् सात्त्विकम् उच्यते |


*** NEW PAGE ***
यत्तु कामेप्सुना कर्म साहंकारेण वा पुनः |
क्रियते बहुलायासं तद्राजसमुदाहृतम् ||१८- २४||
*** NEW PARA ***
पुनः यत् तु काम-ईप्सुना, साहंकारेण वा बहुल आयासम्
कर्म क्रियते, तत् राजसम् उदाहृतम् |


*** NEW PAGE ***
अनुबन्धं क्षयं हिंसामनपेक्ष्य च पौरुषम् |
मोहादारभ्यते कर्म यत्तत्तामसमुच्यते ||१८- २५||
*** NEW PARA ***
अनुबन्धम् क्षयम् हिंसाम् पौरुषम् च अनपेक्ष्य
यत् कर्म मोहात् आरभ्यते, तत् तामसम् उच्यते |


*** NEW PAGE ***
मुक्तसङ्गोऽनहंवादी धृत्युत्साहसमन्वितः |
सिद्ध्यसिद्ध्योर्निर्विकारः कर्ता सात्त्विक उच्यते ||१८- २६||
*** NEW PARA ***
मुक्त-सङ्गः, अनहं-वादी, धृति-उत्साह-समन्वितः, 
सिद्धि-असिद्ध्योः निर्विकारः कर्ता सात्त्विकः उच्यते |


*** NEW PAGE ***
रागी कर्मफलप्रेप्सुर्लुब्धो हिंसात्मकोऽशुचिः |
हर्षशोकान्वितः कर्ता राजसः परिकीर्तितः ||१८- २७||
*** NEW PARA ***
रागी, कर्म-फल-प्रेप्सुः, लुब्धः, हिंसात्मकः, अशुचिः, 
हर्ष-शोक-अन्वितः कर्ता राजसः परिकीर्तितः |


*** NEW PAGE ***
अयुक्तः प्राकृतः स्तब्धः शठो नैष्कृतिकोऽलसः |
विषादी दीर्घसूत्री च कर्ता तामस उच्यते ||१८- २८||
*** NEW PARA ***
अयुक्तः, प्राकृतः, स्तब्धः, शठः, नैष्कृतिकः, अलसः, 
विषादी, दीर्घ-सूत्री च कर्ता तामसः उच्यते |


*** NEW PAGE ***
बुद्धेर्भेदं धृतेश्चैव गुणतस्त्रिविधं शृणु |
प्रोच्यमानमशेषेण पृथक्त्वेन धनञ्जय ||१८- २९||
*** NEW PARA ***
हे धनञ्जय!बुद्धेः धृतेः च एव गुणतः त्रिविधम्
भेदम् अशेषेण पृथक्त्वेन प्रोच्यमानम् शृणु |


*** NEW PAGE ***
प्रवृत्तिं च निवृत्तिं च कार्याकार्ये भयाभये |
बन्धं मोक्षं च या वेत्ति बुद्धिः सा पार्थ सात्त्विकी ||१८- ३०||
*** NEW PARA ***
हे पार्थ!या बुद्धिः प्रवृत्तिम् च निवृत्तिम् कार्य-अकार्ये
भय-अभये च बन्धम् मोक्षम् च वेत्ति, सा सात्त्विकी (मता).
यया धर्ममधर्मं च कार्यं चाकार्यमेव च |


*** NEW PAGE ***
यया धर्ममधर्मं च कार्यं चाकार्यमेव च |
अयथावत्प्रजानाति बुद्धिः सा पार्थ राजसी ||१८- ३१||
*** NEW PARA ***
हे पार्थ!यया च (बुद्ध्या जीवः)धर्मम् अधर्मम् च, 
कार्यम् अकार्यम् च, अयथावत् एव प्रजानाति सा बुद्धिः राजसी (मता).
अधर्मं धर्ममिति या मन्यते तमसावृता |


*** NEW PAGE ***
अधर्मं धर्ममिति या मन्यते तमसावृता |
सर्वार्थान्विपरीतांश्च बुद्धिः सा पार्थ तामसी ||१८- ३२||
*** NEW PARA ***
हे पार्थ!या तमसा आवृता (बुद्धिः)अधर्मम् धर्मम्
सर्व-अर्थान् विपरीतान् च इति मन्यते, सा बुद्धिः तामसी (स्मृता)|


*** NEW PAGE ***
धृत्या यया धारयते मनःप्राणेन्द्रियक्रियाः |
योगेनाव्यभिचारिण्या धृतिः सा पार्थ सात्त्विकी ||१८- ३३||
*** NEW PARA ***
हे पार्थ!(नरः)यया अव्यभिचारिण्या धृत्या
मनः-प्राण-इन्द्रिय-क्रियाः योगेन धारयते, सा धृतिः सात्त्विकी (अस्ति)|


*** NEW PAGE ***
यया तु धर्मकामार्थान्धृत्या धारयतेऽर्जुन |
प्रसङ्गेन फलाकाङ्क्षी धृतिः सा पार्थ राजसी ||१८- ३४||
*** NEW PARA ***
हे अर्जुन!यया धृत्या प्रसङ्गेन फल-आकाङ्क्षी तु (सन्)
धर्म-काम-अर्थान् (नरः)धारयते, हे पार्थ!सा
धृतिः राजसी (अस्ति)|


*** NEW PAGE ***
यया स्वप्नं भयं शोकं विषादं मदमेव च |
न विमुञ्चति दुर्मेधा धृतिः सा पार्थ तामसी ||१८- ३५||
*** NEW PARA ***
हे पार्थ!दुर्मेधा (नरः)यया स्वप्नम्, भयम्, शोकम्, 
विषादम्, मदम् एव च न विमुञ्चति, सा धृतिः तामसी (मता)|


*** NEW PAGE ***
सुखं त्विदानीं त्रिविधं शृणु मे भरतर्षभ |
अभ्यासाद्रमते यत्र दुःखान्तं च निगच्छति ||१८- ३६||
*** NEW PARA ***
हे भरतर्षभ!इदानीम् तु त्रिविधम् सुखम् मे शृणु, 
यत्र (सुखे जीवः)अभ्यासात् रमते, दुःखान्तम् च निगच्छति |


*** NEW PAGE ***
यत्तदग्रे विषमिव परिणामेऽमृतोपमम् |
तत्सुखं सात्त्विकं प्रोक्तमात्मबुद्धिप्रसादजम् ||१८- ३७||
*** NEW PARA ***
यत् अग्रे विषम् इव, परिणामे अमृत-उपमम् तत्
आत्म-बुद्धि-प्रसादजम् (अस्ति), तत् सुखम् सात्त्विकम् प्रोक्तम् |


*** NEW PAGE ***
विषयेन्द्रियसंयोगाद्यत्तदग्रेऽमृतोपमम् |
परिणामे विषमिव तत्सुखं राजसं स्मृतम् ||१८- ३८||
*** NEW PARA ***
यत् विषय-इन्द्रिय-संयोगात् अग्रे अमृत-उपमम्, तत्
परिणामे (च)विषम् इव (अस्ति)तत् सुखम् राजसम् स्मृतम् |


*** NEW PAGE ***
यदग्रे चानुबन्धे च सुखं मोहनमात्मनः |
निद्रालस्यप्रमादोत्थं तत्तामसमुदाहृतम् ||१८- ३९||
*** NEW PARA ***
यत् अग्रे च अनुबन्धे च आत्मनः मोहनम् निद्रा-आलस्य-प्रमाद-उत्थम्, 
तत् सुखम् तामसम् उदाहृतम् |


*** NEW PAGE ***
न तदस्ति पृथिव्यां वा दिवि देवेषु वा पुनः |
सत्त्वं प्रकृतिजैर्मुक्तं यदेभिः स्यात्त्रिभिर्गुणैः ||१८- ४०||
*** NEW PARA ***
यत् सत्त्वम् एभिः प्रकृतिजैः त्रिभिः गुणैः मुक्तम् स्यात्, तत्
पृथिव्याम् वा दिवि वा पुनः देवेषु (वा)न अस्ति |


*** NEW PAGE ***
ब्राह्मणक्षत्रियविशां शूद्राणां च परन्तप |
कर्माणि प्रविभक्तानि स्वभावप्रभवैर्गुणैः ||१८- ४१||
*** NEW PARA ***
हे परन्तप!ब्राह्मण-क्षत्रिय-विशाम् शूद्राणाम् च
कर्माणि स्वभाव-प्रभवैः गुणैः प्रविभक्तानि (सन्ति)|


*** NEW PAGE ***
शमो दमस्तपः शौचं क्षान्तिरार्जवमेव च |
ज्ञानं विज्ञानमास्तिक्यं ब्रह्मकर्म स्वभावजम् ||१८- ४२||
*** NEW PARA ***
शमः, दमः, तपः, शौचम्, क्षान्तिः, आर्जवम्, ज्ञानम्, 
विज्ञानम्, आस्तिक्यम् एव च (इति)स्वभावजम् ब्रह्म-कर्म (अस्ति)|


*** NEW PAGE ***
शौर्यं तेजो धृतिर्दाक्ष्यं युद्धे चाप्यपलायनम् |
दानमीश्वरभावश्च क्षात्रं कर्म स्वभावजम् ||१८- ४३||
*** NEW PARA ***
शौर्यम्, तेजः, धृतिः, दाक्ष्यम्, युद्धे अपि च अपलायनम्, 
दानम्, ईश्वर-भावः च (इति)स्वभावजम् क्षात्रम् कर्म (अस्ति)|


*** NEW PAGE ***
कृषिगौरक्ष्यवाणिज्यं वैश्यकर्म स्वभावजम् |
परिचर्यात्मकं कर्म शूद्रस्यापि स्वभावजम् ||१८- ४४||
*** NEW PARA ***
कृषि-गौरक्ष्य-वाणिज्यम् स्वभावजम् वैश्य-कर्म (अस्ति)
अपि (च)शूद्रस्य परिचर्या-आत्मकम् कर्म स्वभावजम् (अस्ति)|


*** NEW PAGE ***
स्वे स्वे कर्मण्यभिरतः संसिद्धिं लभते नरः |
स्वकर्मनिरतः सिद्धिं यथा विन्दति तच्छृणु ||१८- ४५||
*** NEW PARA ***
स्वे स्वे कर्मणि अभिरतः नरः संसिद्धिम् लभते |


*** NEW PAGE ***
यतः प्रवृत्तिर्भूतानां येन सर्वमिदं ततम् |
स्वकर्मणा तमभ्यर्च्य सिद्धिं विन्दति मानवः ||१८- ४६||
*** NEW PARA ***
यतः भूतानाम् प्रवृत्तिः (अस्ति), येन इदम् सर्वम् ततम्
(अस्ति)तम् (ईश्वरं)स्वकर्मणा अभ्यर्च्य मानवः सिद्धिम् विन्दति |


*** NEW PAGE ***
श्रेयान्स्वधर्मो विगुणः परधर्मात्स्वनुष्ठितात् |
स्वभावनियतं कर्म कुर्वन्नाप्नोति किल्बिषम् ||१८- ४७||
*** NEW PARA ***
विगुणः स्वधर्मः स्वनुष्ठितात् पर-धर्मात् श्रेयान् (अस्ति), 
स्वभाव-नियतम् कर्म कुर्वन् (नरः)किल्बिषम् न आप्नोति |


*** NEW PAGE ***
सहजं कर्म कौन्तेय सदोषमपि न त्यजेत् |
सर्वारम्भा हि दोषेण धूमेनाग्निरिवावृताः ||१८- ४८||
*** NEW PARA ***
हे कौन्तेय!सहजम् कर्म सदोषम् अपि न त्यजेत्, 
धूमेन अग्निः इव हि सर्वारम्भाः दोषेण आवृताः (सन्ति)|


*** NEW PAGE ***
असक्तबुद्धिः सर्वत्र जितात्मा विगतस्पृहः |
नैष्कर्म्यसिद्धिं परमां संन्यासेनाधिगच्छति ||१८- ४९||
*** NEW PARA ***
सर्वत्र असक्त-बुद्धिः जित-आत्मा, विगत-स्पृहः (नरः)
परमाम् नैष्कर्म्य-सिद्धिम् संन्यासेन अधिगच्छति |


*** NEW PAGE ***
सिद्धिं प्राप्तो यथा ब्रह्म तथाप्नोति निबोध मे |
समासेनैव कौन्तेय निष्ठा ज्ञानस्य या परा ||१८- ५०||
*** NEW PARA ***
हे कौन्तेय!सिद्धिम् प्राप्तः (मानवः)यथा ब्रह्म आप्नोति, 
तथा मे समासेन एव निबोध, या (च इयं ब्रह्म-प्राप्तिः)
(सा)ज्ञानस्य परा निष्ठा (वर्तते)|


*** NEW PAGE ***
बुद्ध्या विशुद्धया युक्तो धृत्यात्मानं नियम्य च |
शब्दादीन्विषयांस्त्यक्त्वा रागद्वेषौ व्युदस्य च ||१८- ५१||
*** NEW PARA ***
विशुद्धया बुद्ध्या युक्तः, धृत्या आत्मानम् नियम्य च, 
शब्दादीन् विषयान् त्यक्त्वा, राग-द्वेषौ च व्युदस्य, 
विविक्तसेवी लघ्वाशी यतवाक्कायमानसः |


*** NEW PAGE ***
विविक्तसेवी लघ्वाशी यतवाक्कायमानसः |
ध्यानयोगपरो नित्यं वैराग्यं समुपाश्रितः ||१८- ५२||
*** NEW PARA ***
विविक्त-सेवी, लघु-आशी, यत-वाक्-काय-मानसः, नित्यम्
ध्यान-योग-परः, वैराग्यम् समुपाश्रितः (च), 
अहंकारं बलं दर्पं कामं क्रोधं परिग्रहम् |


*** NEW PAGE ***
अहंकारं बलं दर्पं कामं क्रोधं परिग्रहम् |
विमुच्य निर्ममः शान्तो ब्रह्मभूयाय कल्पते ||१८- ५३||
*** NEW PARA ***
अहंकारम् बलम् दर्पम् कामम् क्रोधम् परिग्रहम् (च)
विमुच्य, निर्ममः, शान्तः, (नरः)ब्रह्म-भूयाय कल्पते |


*** NEW PAGE ***
ब्रह्मभूतः प्रसन्नात्मा न शोचति न काङ्क्षति |
समः सर्वेषु भूतेषु मद्भक्तिं लभते पराम् ||१८- ५४||
*** NEW PARA ***
ब्रह्म-भूतः प्रसन्न-आत्मा (सन्)न शोचति, न काङ्क्षति, 
(च)सर्वेषु भूतेषु समः (भूत्वा)पराम् मत्-भक्तिम् लभते |


*** NEW PAGE ***
भक्त्या मामभिजानाति यावान्यश्चास्मि तत्त्वतः |
ततो मां तत्त्वतो ज्ञात्वा विशते तदनन्तरम् ||१८- ५५||
*** NEW PARA ***
यावान् यः च अस्मि, (तं)माम् तत्त्वतः भक्त्या अभिजानाति, 
ततः तत्त्वतः माम् ज्ञात्वा तत् अनन्तरम् (माम्)विशते |


*** NEW PAGE ***
सर्वकर्माण्यपि सदा कुर्वाणो मद्व्यपाश्रयः |
मत्प्रसादादवाप्नोति शाश्वतं पदमव्ययम् ||१८- ५६||
*** NEW PARA ***
मत्-व्यपाश्रयः सदा सर्व-कर्माणि अपि कुर्वाणः
मत्-प्रसादात् शाश्वतम् अव्ययम् पदम् अवाप्नोति |


*** NEW PAGE ***
चेतसा सर्वकर्माणि मयि संन्यस्य मत्परः |
बुद्धियोगमुपाश्रित्य मच्चित्तः सततं भव ||१८- ५७||
*** NEW PARA ***
(त्वं)सर्व-कर्माणि चेतसा मयि संन्यस्य, मत्-परः
(सन्), बुद्धि-योगम् उपाश्रित्य, सततम् मत्-चित्तः भव |


*** NEW PAGE ***
मच्चित्तः सर्वदुर्गाणि मत्प्रसादात्तरिष्यसि |
अथ चेत्त्वमहंकारान्न श्रोष्यसि विनङ्क्ष्यसि ||१८- ५८||
*** NEW PARA ***
(त्वम्)मत्-चित्तः (सन्)सर्व-दुर्गाणि मत्-प्रसादात्
तरिष्यसि | अथ त्वम् अहंकारात् न श्रोष्यसि चेत्, विनङ्क्ष्यसि |


*** NEW PAGE ***
यदहंकारमाश्रित्य न योत्स्य इति मन्यसे |
मिथ्यैष व्यवसायस्ते प्रकृतिस्त्वां नियोक्ष्यति ||१८- ५९||
*** NEW PARA ***
यत् अहंकारम् आश्रित्य 'न योत्स्ये'इति मन्यसे, (तत्)एषः
ते व्यवसायः मिथ्या (एव अस्ति), प्रकृतिः त्वाम् नियोक्ष्यति |


*** NEW PAGE ***
स्वभावजेन कौन्तेय निबद्धः स्वेन कर्मणा |
कर्तुं नेच्छसि यन्मोहात्करिष्यस्यवशोपि तत् ||१८- ६०||
*** NEW PARA ***
हे कौन्तेय!(यतः)स्वभावजेन स्वेन कर्मणा निबद्धः
(त्वं)यत् मोहात् कर्तुम् न इच्छसि, तत् अवशः (सन्)
अपि करिष्यसि |


*** NEW PAGE ***
ईश्वरः सर्वभूतानां हृद्देशेऽर्जुन तिष्ठति |
भ्रामयन्सर्वभूतानि यन्त्रारूढानि मायया ||१८- ६१||
*** NEW PARA ***
हे अर्जुन!यन्त्र-आरूढानि सर्व-भूतानि मायया
भ्रामयन् ईश्वरः सर्व-भूतानाम् हृत्-देशे तिष्ठति |


*** NEW PAGE ***
तमेव शरणं गच्छ सर्वभावेन भारत |
तत्प्रसादात्परां शान्तिं स्थानं प्राप्स्यसि शाश्वतम् ||१८- ६२||
*** NEW PARA ***
हे भारत!(त्वं)तम् एव सर्व-भावेन शरणम् गच्छ |


*** NEW PAGE ***
इति ते ज्ञानमाख्यातं गुह्याद्गुह्यतरं मया |
विमृश्यैतदशेषेण यथेच्छसि तथा कुरु ||१८- ६३||
*** NEW PARA ***
इति गुह्यात् गुह्यतरं ज्ञानम् मया ते आख्यातम्, 
एतत् अशेषेण विमृश्य, यथा इच्छसि तथा कुरु |


*** NEW PAGE ***
सर्वगुह्यतमं भूयः शृणु मे परमं वचः |
इष्टोऽसि मे दृढमिति ततो वक्ष्यामि ते हितम् ||१८- ६४||
*** NEW PARA ***
सर्व-गुह्यतमम् परमम् वचः मे भूयः शृणु | मे दृढम्


*** NEW PAGE ***
मन्मना भव मद्भक्तो मद्याजी मां नमस्कुरु |
मामेवैष्यसि सत्यं ते प्रतिजाने प्रियोऽसि मे ||१८- ६५||
*** NEW PARA ***
मत्-मनाः, मत्-भक्तः, मत्-याजी (च)भव, माम्
नमस्कुरु (एवं कृत्वा त्वं)माम् एव एष्यसि | (इति)ते


*** NEW PAGE ***
सर्वधर्मान्परित्यज्य मामेकं शरणं व्रज |
अहं त्वा सर्वपापेभ्यो मोक्षयिष्यामि मा शुचः ||१८- ६६||
*** NEW PARA ***
(त्वं)सर्व-धर्मान् परित्यज्य माम् एकम् शरणम् व्रज , 
अहम् त्वा सर्व-पापेभ्यः मोक्ष्ययिष्यामि, (त्वं)मा शुचः |


*** NEW PAGE ***
इदं ते नातपस्काय नाभक्ताय कदाचन |
न चाशुश्रूषवे वाच्यं न च मां योऽभ्यसूयति ||१८- ६७||
*** NEW PARA ***
इदम् ते न अतपस्काय, (च)न अभक्ताय, न च अशुश्रूषवे, 
न च यः माम् अभ्यसूयति (तस्मै)कदाचन वाच्यम् |


*** NEW PAGE ***
य इदं परमं गुह्यं मद्भक्तेष्वभिधास्यति |
भक्तिं मयि परां कृत्वा मामेवैष्यत्यसंशयः ||१८- ६८||
*** NEW PARA ***
यः इदम् परमम् गुह्यम् (ज्ञानं)मत्-भक्तेषु अभिधास्यति, 
(सः)मयि पराम् भक्तिम् कृत्वा, असंशयः (सन्)माम्
एव एष्यति |


*** NEW PAGE ***
न च तस्मान्मनुष्येषु कश्चिन्मे प्रियकृत्तमः |
भविता न च मे तस्मादन्यः प्रियतरो भुवि ||१८- ६९||
*** NEW PARA ***
मनुष्येषु च कश्चित् तस्मात् प्रिय-कृत्तमः मे न (अस्ति); 
तस्मात् अन्यः भुवि प्रियतरः च मे न भविता |


*** NEW PAGE ***
अध्येष्यते च य इमं धर्म्यं संवादमावयोः |
ज्ञानयज्ञेन तेनाहमिष्टः स्यामिति मे मतिः ||१८- ७०||
*** NEW PARA ***
यः च आवयोः इमम् धर्म्यम् संवादम् अध्येष्यते, तेन
ज्ञान-यज्ञेन अहम् इष्टः स्याम् इति मे मतिः |


*** NEW PAGE ***
श्रद्धावाननसूयश्च शृणुयादपि यो नरः |
सोऽपि मुक्तः शुभाँल्लोकान्प्राप्नुयात्पुण्यकर्मणाम् ||१८- ७१||
*** NEW PARA ***
श्रद्धावान् अनसूयः च यः नरः (इदं)शृणुयात् अपि सः
मुक्तः (सन्)पुण्य-कर्मणाम् शुभान् लोकान् अपि प्राप्नुयात् |


*** NEW PAGE ***
कच्चिदेतच्छ्रुतं पार्थ त्वयैकाग्रेण चेतसा |
कच्चिदज्ञानसम्मोहः प्रनष्टस्ते धनञ्जय ||१८- ७२||
*** NEW PARA ***
हे पार्थ!त्वया एतत् एकाग्रेण चेतसा श्रुतम् कच्चित्?
हे धनञ्जय!ते अज्ञान-सम्मोहः प्रनष्टः कच्चित्?
अर्जुन उवाच |


*** NEW PAGE ***
        अर्जुन उवाच |
नष्टो मोहः स्मृतिर्लब्धा त्वत्प्रसादान्मयाच्युत |
स्थितोऽस्मि गतसन्देहः करिष्ये वचनं तव ||१८- ७३||
*** NEW PARA ***
हे अच्युत!त्वत् प्रसादात् (मे)मोहः नष्टः, 
मया स्मृतिः लब्धा, (अहं)गत-सन्देहः स्थितः अस्मि, 
(इदानीं)तव वचनम् करिष्ये |


*** NEW PAGE ***
        सञ्जय उवाच |
इत्यहं वासुदेवस्य पार्थस्य च महात्मनः |
संवादमिममश्रौषमद्भुतं रोमहर्षणम् ||१८- ७४||
*** NEW PARA ***
इति अहम् वासुदेवस्य महात्मनः पार्थस्य च इमम् अद्भुतम्
रोम-हर्षणम् संवादम् अश्रौषम् |


*** NEW PAGE ***
व्यासप्रसादाच्छ्रुतवानेतद्गुह्यमहं परम् |
योगं योगेश्वरात्कृष्णात्साक्षात्कथयतः स्वयम् ||१८- ७५||
*** NEW PARA ***
व्यास-प्रसादात् स्वयम् योगम् कथयतः योगेश्वरात् कृष्णात्
एतत् परम् गुह्यम् अहम् साक्षात् श्रुतवान् |


*** NEW PAGE ***
राजन्संस्मृत्य संस्मृत्य संवादमिममद्भुतम् |
केशवार्जुनयोः पुण्यं हृष्यामि च मुहुर्मुहुः ||१८- ७६||
*** NEW PARA ***
हे राजन्!(अहं)केशव-अर्जुनयोः इमम् पुण्यम् अद्भुतम्
च संवादम् संस्मृत्य संस्मृत्य मुहुः मुहुः हृष्यामि |


*** NEW PAGE ***
तच्च संस्मृत्य संस्मृत्य रूपमत्यद्भुतं हरेः |
विस्मयो मे महान् राजन्हृष्यामि च पुनः पुनः ||१८- ७७||
*** NEW PARA ***
हे राजन्!हरेः तत् च अति-अद्भुतम् रूपम् संस्मृत्य
संस्मृत्य मे महान् विस्मयः (भवति), (अहं)पुनः पुनः हृष्यामि च |


*** NEW PAGE ***
यत्र योगेश्वरः कृष्णो यत्र पार्थो धनुर्धरः |
तत्र श्रीर्विजयो भूतिर्ध्रुवा नीतिर्मतिर्मम ||१८- ७८||
*** NEW PARA ***
यत्र योगेश्वरः कृष्णः यत्र धनुर्धरः पार्थः, 
तत्र श्रीः, विजयः, भूतिः, ध्रुवा नीतिः (च इति)
मम मतिः (अस्ति)|


*** NEW PAGE ***
ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे मोक्षसंन्यासयोगो नाम अष्टादशोऽध्यायः ||१८||
*** NEW PARA ***
ॐ तत् सत् इति श्रीमत् भगवत् गीतासु उपनिषत्सु ब्रह्म-विद्यायाम् योग-शास्त्रे श्रीकृष्ण-अर्जुन-संवादे मोक्ष-संन्यास-योगः नाम अष्टादशः अध्यायः ||१८||