*** NEW PAGE ***
        श्रीभगवानुवाच |
ऊर्ध्वमूलमधःशाखमश्वत्थं प्राहुरव्ययम् |
छन्दांसि यस्य पर्णानि यस्तं वेद स वेदवित् ||१५- १||
*** NEW PARA ***
छन्दांसि यस्य पर्णानि (सन्ति तं)अश्वत्थम् ऊर्ध्व-मूलम्
अधः-शाखम् अव्ययम् प्राहुः | यः तम् वेद, सः वेदवित् (इति उच्यते).


*** NEW PAGE ***
अधश्चोर्ध्वं प्रसृतास्तस्य शाखा
        गुणप्रवृद्धा विषयप्रवालाः |
अधश्च मूलान्यनुसन्ततानि
        कर्मानुबन्धीनि मनुष्यलोके ||१५- २||
*** NEW PARA ***
तस्य गुण-प्रवृद्धाः विषय-प्रवालाः शाखाः अधः
ऊर्ध्वम् च प्रसृताः (सन्ति)अधः च मनुष्य-लोके
कर्म-अनुबन्धीनि मूलानि अनुसन्ततानि (सन्ति).
न रूपमस्येह तथोपलभ्यते
        नान्तो न चादिर्न च सम्प्रतिष्ठा |


*** NEW PAGE ***
न रूपमस्येह तथोपलभ्यते
        नान्तो न चादिर्न च सम्प्रतिष्ठा |
अश्वत्थमेनं सुविरूढमूलं
        असङ्गशस्त्रेण दृढेन छित्त्वा ||१५- ३||
*** NEW PARA ***
(यथा अयं वर्णितः)तथा अस्य रूपम् इह न उपलभ्यते |


*** NEW PAGE ***
ततः पदं तत्परिमार्गितव्यं
        यस्मिन्गता न निवर्तन्ति भूयः |
तमेव चाद्यं पुरुषं प्रपद्ये |
        यतः प्रवृत्तिः प्रसृता पुराणी ||१५- ४||
*** NEW PARA ***
ततः यतः पुराणी प्रवृत्तिः प्रसृता तम् एव च आद्यम्
पुरुषम् प्रपद्ये, (इति)तत् पदम् परिमार्गितव्यं, यस्मिन्
गताः भूयः न निवर्तन्ति |


*** NEW PAGE ***
निर्मानमोहा जितसङ्गदोषा
        अध्यात्मनित्या विनिवृत्तकामाः |
द्वन्द्वैर्विमुक्ताः सुखदुःखसंज्ञैर्- 
        गच्छन्त्यमूढाः पदमव्ययं तत् ||१५- ५||
*** NEW PARA ***
निर्मान-मोहाः, जितसङ्गदोषाः, अध्यात्म-नित्याः, 
विनिवृत्त-कामाः, सुख-दुःख-संज्ञैः द्वन्द्वैः विमुक्ताः, 
अमूढाः, तत् अव्ययं पदम् गच्छन्ति |


*** NEW PAGE ***
न तद्भासयते सूर्यो न शशाङ्को न पावकः |
यद्गत्वा न निवर्तन्ते तद्धाम परमं मम ||१५- ६||
*** NEW PARA ***
न सूर्यः, न शशाङ्कः, न पावकः (च)तत् (पदं)भासयते |


*** NEW PAGE ***
ममैवांशो जीवलोके जीवभूतः सनातनः |
मनःषष्ठानीन्द्रियाणि प्रकृतिस्थानि कर्षति ||१५- ७||
*** NEW PARA ***
(अस्मिन्)जीव-लोके मम एव सनातनः अंशः जीव-भूतः
(अस्ति, सः)प्रकृति-स्थानि मनः-षष्ठानि-इन्द्रियाणि कर्षति |


*** NEW PAGE ***
शरीरं यदवाप्नोति यच्चाप्युत्क्रामतीश्वरः |
गृहीत्वैतानि संयाति वायुर्गन्धानिवाशयात् ||१५- ८||
*** NEW PARA ***
यत् (एषः)ईश्वरः शरीरम् अवाप्नोति, अपि च यत् उत्क्रामति
(तत्)वायुः आशयात् गन्धान् इव, एतानि गृहीत्वा संयाति |


*** NEW PAGE ***
श्रोत्रं चक्षुः स्पर्शनं च रसनं घ्राणमेव च |
अधिष्ठाय मनश्चायं विषयानुपसेवते ||१५- ९||
*** NEW PARA ***
अयम् (जीवः)श्रोत्रम् चक्षुः स्पर्शनम् च, रसनम्
घ्राणम् मनः च एव अधिष्ठाय विषयान् उपसेवते |


*** NEW PAGE ***
उत्क्रामन्तं स्थितं वापि भुञ्जानं वा गुणान्वितम् |
विमूढा नानुपश्यन्ति पश्यन्ति ज्ञानचक्षुषः ||१५- १०||
*** NEW PARA ***
उत्क्रामन्तम् स्थितम् वा, भुञ्जानम् गुण-अन्वितम् वा अपि
विमूढाः न अनुपश्यन्ति, ज्ञान-चक्षुषः पश्यन्ति |


*** NEW PAGE ***
यतन्तो योगिनश्चैनं पश्यन्त्यात्मन्यवस्थितम् |
यतन्तोऽप्यकृतात्मानो नैनं पश्यन्त्यचेतसः ||१५- ११||
*** NEW PARA ***
यतन्तः योगिनः आत्मनि अवस्थितम् एनम् पश्यन्ति, अचेतसः
अकृत-आत्मानः च यतन्तः अपि एनम् न पश्यन्ति |


*** NEW PAGE ***
यदादित्यगतं तेजो जगद्भासयतेऽखिलम् |
यच्चन्द्रमसि यच्चाग्नौ तत्तेजो विद्धि मामकम् ||१५- १२||
*** NEW PARA ***
यत् आदित्य-गतं तेजः अखिलम् जगत् भासयते, यत् च चन्द्रमसि, 
यत् च अग्नौ (स्थितं अस्ति), तत् मामकम् तेजः (अस्ति इति त्वं)विद्धि |


*** NEW PAGE ***
गामाविश्य च भूतानि धारयाम्यहमोजसा |
पुष्णामि चौषधीः सर्वाः सोमो भूत्वा रसात्मकः ||१५- १३||
*** NEW PARA ***
अहम् च गाम् आविश्य भूतानि ओजसा धारयामि | रसात्मकः


*** NEW PAGE ***
अहं वैश्वानरो भूत्वा प्राणिनां देहमाश्रितः |
प्राणापानसमायुक्तः पचाम्यन्नं चतुर्विधम् ||१५- १४||
*** NEW PARA ***
अहम् प्राणिनाम् देहम् आश्रितः प्राण-अपान-सम-आयुक्तः
वैश्वानरः भूत्वा चतुर्विधम् अन्नम् पचामि |


*** NEW PAGE ***
सर्वस्य चाहं हृदि सन्निविष्टो
        मत्तः स्मृतिर्ज्ञानमपोहनञ्च |
वेदैश्च सर्वैरहमेव वेद्यो
        वेदान्तकृद्वेदविदेव चाहम् ||१५- १५||
*** NEW PARA ***
अहम् सर्वस्य हृदि सन्निविष्टः (अस्मि), मत्तः (सर्वस्य)
स्मृतिः ज्ञानम् अपोहनम् च (भवति)अहम् च एव
सर्वैः वेदैः वेद्यः (अस्मि), अहम् एव च वेदान्त-कृत्
वेद-वित् च (अस्मि)|


*** NEW PAGE ***
द्वाविमौ पुरुषौ लोके क्षरश्चाक्षर एव च |
क्षरः सर्वाणि भूतानि कूटस्थोऽक्षर उच्यते ||१५- १६||
*** NEW PARA ***
(अस्मिन्)लोके क्षरः अक्षरः च एव इमौ द्वौ पुरुषौ (स्तः), 
सर्वाणि भूतानि क्षरः, कूटस्थः च अक्षरः उच्यते |


*** NEW PAGE ***
उत्तमः पुरुषस्त्वन्यः परमात्मेत्युधाहृतः |
यो लोकत्रयमाविश्य बिभर्त्यव्यय ईश्वरः ||१५- १७||
*** NEW PARA ***
उत्तमः पुरुषः तु अन्यः (अस्ति), (सः)परम्-आत्मा इति
उदाहृतः यः अव्ययः ईश्वरः लोक-त्रयम् आविश्य (तत्)बिभर्ति |


*** NEW PAGE ***
यस्मात्क्षरमतीतोऽहमक्षरादपि चोत्तमः |
अतोऽस्मि लोके वेदे च प्रथितः पुरुषोत्तमः ||१५- १८||
*** NEW PARA ***
यस्मात् अहम् क्षरम् अतीतः, अक्षरात् अपि च उत्तमः
(अस्मि), अतः (अहं)लोके वेदे च पुरुषोत्तमः इति प्रथितः अस्मि |


*** NEW PAGE ***
यो मामेवमसम्मूढो जानाति पुरुषोत्तमम् |
स सर्वविद्भजति मां सर्वभावेन भारत ||१५- १९||
*** NEW PARA ***
हे भारत!यः असम्मूढः माम् पुरुषोत्तमम् एवम् जानाति, 
सः सर्व-वित् (भूत्वा)माम् सर्व-भावेन भजति |


*** NEW PAGE ***
इति गुह्यतमं शास्त्रमिदमुक्तं मयानघ |
एतद्बुद्ध्वा बुद्धिमान्स्यात्कृतकृत्यश्च भारत ||१५- २०||
*** NEW PARA ***
हे अनघ!इति गुह्यतमम् इदम् शास्त्रम् मया उक्तम्, 
हे भारत!एतत् बुद्ध्वा (जीवः)बुद्धिमान् कृतकृत्यः च स्यात् |


*** NEW PAGE ***
ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुन संवादे पुरुषोत्तमयोगो नाम पञ्चदशोऽध्यायः ||१५||
*** NEW PARA ***
ॐ तत् सत् इति श्रीमत् भगवत् गीतासु उपनिषत्सु ब्रह्म-विद्यायाम् योग-शास्त्रे श्रीकृष्ण-अर्जुन-संवादेपुरुषोत्तम-योगो नाम पञ्चदशः अध्यायः ||१५||