*** NEW PAGE ***
        श्रीभगवानुवाच |
अभयं सत्त्वसंशुद्धिर्ज्ञानयोगव्यवस्थितिः |
दानं दमश्च यज्ञश्च स्वाध्यायस्तप आर्जवम् ||१६- १||
*** NEW PARA ***
अभयम्, सत्त्व-संशुद्धिः, ज्ञान-योग-व्यवस्थितिः, दानम्, 
दमः च यज्ञः च, स्वाध्यायः, तपः, आर्जवम्, 
अहिंसा सत्यमक्रोधस्त्यागः शान्तिरपैशुनम् |


*** NEW PAGE ***
अहिंसा सत्यमक्रोधस्त्यागः शान्तिरपैशुनम् |
दया भूतेष्वलोलुप्त्वं मार्दवं ह्रीरचापलम् ||१६- २||
*** NEW PARA ***
अहिंसा, सत्यम्, अक्रोधः, त्यागः, शान्तिः, अपैशुनम्, 
भूतेषु दया, अलोलुप्त्वम्, मार्दवम्, ह्रीः, अचापलम्, 
तेजः क्षमा धृतिः शौचमद्रोहो नातिमानिता |


*** NEW PAGE ***
तेजः क्षमा धृतिः शौचमद्रोहो नातिमानिता |
भवन्ति सम्पदं दैवीमभिजातस्य भारत ||१६- ३||
*** NEW PARA ***
हे भारत!तेजः, क्षमा, धृतिः, शौचम्, अद्रोहः, 
न अति-मानिता (इति एतानि लक्षणानि)दैवीम् सम्पदम्
अभिजातस्य (पुरुषस्य)भवन्ति |


*** NEW PAGE ***
दम्भो दर्पोऽभिमानश्च क्रोधः पारुष्यमेव च |
अज्ञानं चाभिजातस्य पार्थ सम्पदमासुरीम् ||१६- ४||
*** NEW PARA ***
हे पार्थ!दम्भः, दर्पः, अभिमानः च, क्रोधः, पारुष्यम्, 
एव च अज्ञानम् च (एतानि लक्ष्णानि)आसुरीम् सम्पदम्
अभिजातस्य (पुरुषस्य भवन्ति)|


*** NEW PAGE ***
दैवी सम्पद्विमोक्षाय निबन्धायासुरी मता |
मा शुचः सम्पदं दैवीमभिजातोऽसि पाण्डव ||१६- ५||
*** NEW PARA ***
दैवी सम्पत् विमोक्षाय, आसुरी (सम्पत् च)निबन्धाय मता |


*** NEW PAGE ***
द्वौ भूतसर्गौ लोकेऽस्मिन्दैव आसुर एव च |
दैवो विस्तरशः प्रोक्त आसुरं पार्थ मे शृणु ||१६- ६||
*** NEW PARA ***
हे पार्थ!अस्मिन् लोके दैवः आसुरः च एव द्वौ
भूत-सर्गौ (स्तः तत्र)दैवः विस्तरशः प्रोक्तः आसुरम् मे शृणु |


*** NEW PAGE ***
प्रवृत्तिं च निवृत्तिं च जना न विदुरासुराः |
न शौचं नापि चाचारो न सत्यं तेषु विद्यते ||१६- ७||
*** NEW PARA ***
आसुराः जनाः प्रवृत्तिम् च निवृत्तिम् च न विदुः, तेषु च
न शौचम्, न आचारः, न अपि सत्यम् विद्यते |


*** NEW PAGE ***
असत्यमप्रतिष्ठं ते जगदाहुरनीश्वरम् |
अपरस्परसम्भूतं किमन्यत्कामहैतुकम् ||१६- ८||
*** NEW PARA ***
(इदं)जगत् असत्यम्, अप्रतिष्ठम्, अनीश्वरम्, अपरस्पर-सम्भूतं
काम-हैतुकम् (च अस्ति)अन्यत् किम् (इति)ते आहुः |


*** NEW PAGE ***
एतां दृष्टिमवष्टभ्य नष्टात्मानोऽल्पबुद्धयः |
प्रभवन्त्युग्रकर्माणः क्षयाय जगतोऽहिताः ||१६- ९||
*** NEW PARA ***
एताम् दृष्टिम् अवष्टभ्य नष्ट-आत्मानः, अल्प-बुद्धयः, 
उग्र-कर्माणः, अहिताः जगतः क्षयाय प्रभवन्ति |


*** NEW PAGE ***
काममाश्रित्य दुष्पूरं दम्भमानमदान्विताः |
मोहाद्गृहीत्वासद्ग्राहान्प्रवर्तन्तेऽशुचिव्रताः ||१६- १०||
*** NEW PARA ***
दुष्पूरम् कामम् आश्रित्य, मोहात् असत् ग्राहान् गृहीत्वा, 
अशुचि-व्रताः दम्भ-मान-मद-अन्विताः प्रवर्तन्ते |


*** NEW PAGE ***
चिन्तामपरिमेयां च प्रलयान्तामुपाश्रिताः |
कामोपभोगपरमा एतावदिति निश्चिताः ||१६- ११||
*** NEW PARA ***
(ते)अपरिमेयाम् प्रलयान्ताम् चिन्ताम् उपाश्रिताः
काम-उपभोग-परमाः च , एतावत् इति निश्चिताः |


*** NEW PAGE ***
आशापाशशतैर्बद्धाः कामक्रोधपरायणाः |
ईहन्ते कामभोगार्थमन्यायेनार्थसञ्चयान् ||१६- १२||
*** NEW PARA ***
आशा-पाश-शतैः बद्धाः, काम-क्रोध-परायणाः, 
काम-भोगार्थम् अन्यायेन अर्थ-सञ्चयान् ईहन्ते |


*** NEW PAGE ***
इदमद्य मया लब्धमिमं प्राप्स्ये मनोरथम् |
इदमस्तीदमपि मे भविष्यति पुनर्धनम् ||१६- १३||
*** NEW PARA ***
अद्य इदम् मया लब्धम्, इमम् मनोरथम् (श्वः)प्राप्स्ये, 
इदम् धनम् (अधुना)अस्ति, इदम् अपि (धनम् च)मे पुनः
भविष्यति |


*** NEW PAGE ***
असौ मया हतः शत्रुर्हनिष्ये चापरानपि |
ईश्वरोऽहमहं भोगी सिद्धोऽहं बलवान्सुखी ||१६- १४||
*** NEW PARA ***
असौ शत्रुः मया हतः, अपरान् च अपि हनिष्ये, अहम् ईश्वरः, 
अहं भोगी, अहम् सिद्धः, बलवान् सुखी (च अहं अस्मि)|


*** NEW PAGE ***
आढ्योऽभिजनवानस्मि कोऽन्योऽस्ति सदृशो मया |
यक्ष्ये दास्यामि मोदिष्य इत्यज्ञानविमोहिताः ||१६- १५||
*** NEW PARA ***
आढ्यः अभिजनवान् अस्मि, मया सदृशः कः अन्यः अस्ति?
(अहं)यक्ष्ये, दास्यामि, मोदिष्ये इति अज्ञान-विमोहिताः
(ते सन्ति)|


*** NEW PAGE ***
अनेकचित्तविभ्रान्ता मोहजालसमावृताः |
प्रसक्ताः कामभोगेषु पतन्ति नरकेऽशुचौ ||१६- १६||
*** NEW PARA ***
अनेक-चित्त-विभ्रान्ताः मोह-जाल-समावृताः काम-भोगेषु
प्रसक्ताः, अशुचौ नरके पतन्ति |


*** NEW PAGE ***
आत्मसम्भाविताः स्तब्धा धनमानमदान्विताः |
यजन्ते नामयज्ञैस्ते दम्भेनाविधिपूर्वकम् ||१६- १७||
*** NEW PARA ***
आत्म-सम्भाविताः स्तब्धाः धन-मान-मद-अन्विताः, ते दम्भेन
अविधि-पूर्वकम् नाम-यज्ञैः यजन्ते |


*** NEW PAGE ***
अहंकारं बलं दर्पं कामं क्रोधं च संश्रिताः |
मामात्मपरदेहेषु प्रद्विषन्तोऽभ्यसूयकाः ||१६- १८||
*** NEW PARA ***
अहंकारम् बलम् दर्पम् कामम् क्रोधम् च संश्रिताः
आत्म-पर-देहेषु (स्थितं)माम् प्रद्विषन्तः अभ्यसूयकाः
(ते भवन्ति)|


*** NEW PAGE ***
तानहं द्विषतः क्रुरान्संसारेषु नराधमान् |
क्षिपाम्यजस्रमशुभानासुरीष्वेव योनिषु ||१६- १९||
*** NEW PARA ***
तान् द्विषतः क्रूरान्, अशुभान्, नराधमान् संसारेषु
आसुरीषु एव योनिषु अजस्रम् अहम् क्षिपामि |


*** NEW PAGE ***
आसुरीं योनिमापन्ना मूढा जन्मनि जन्मनि |
मामप्राप्यैव कौन्तेय ततो यान्त्यधमां गतिम् ||१६- २०||
*** NEW PARA ***
हे कौन्तेय!आसुरीम् योनिम् आपन्नाः जन्मनि जन्मनि मूढाः
(सन्तः)माम् अप्राप्य एव, ततः अधमाम् गतिम् यान्ति |


*** NEW PAGE ***
त्रिविधं नरकस्येदं द्वारं नाशनमात्मनः |
कामः क्रोधस्तथा लोभस्तस्मादेतत्त्रयं त्यजेत् ||१६- २१||
*** NEW PARA ***
कामः क्रोधः तथा लोभः इदम् त्रिविधम् आत्मनः नाशनम्
नरकस्य द्वारम् (अस्ति), तस्मात् एतत् त्रयम् त्यजेत् |


*** NEW PAGE ***
एतैर्विमुक्तः कौन्तेय तमोद्वारैस्त्रिभिर्नरः |
आचरत्यात्मनः श्रेयस्ततो याति परां गतिम् ||१६- २२||
*** NEW PARA ***
हे कौन्तेय!एतैः त्रिभिः तमो-द्वारैः विमुक्तः नरः, आत्मनः
श्रेयः आचरत्, ततः पराम् गतिम् याति |


*** NEW PAGE ***
यः शास्त्रविधिमुत्सृज्य वर्तते कामकारतः |
न स सिद्धिमवाप्नोति न सुखं न परां गतिम् ||१६- २३||
*** NEW PARA ***
यः शास्त्र-विधिम् उत्सृज्य, काम-कारतः वर्तते, सः न सिद्धिम्, 
न सुखम्, न (च)पराम् गतिम् अवाप्नोति |


*** NEW PAGE ***
तस्माच्छास्त्रं प्रमाणं ते कार्याकार्यव्यवस्थितौ |
ज्ञात्वा शास्त्रविधानोक्तं कर्म कर्तुमिहार्हसि ||१६- २४||
*** NEW PARA ***
तस्मात् कार्य-अकार्य-व्यवस्थितौ ते शास्त्रम् प्रमाणम् (अस्ति), 
शास्त्र-विधान-उक्तम् कर्म ज्ञात्वा (तत् त्वं)इह कर्तुम् अर्हसि |


*** NEW PAGE ***
ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे दैवासुरसम्पद्विभागयोगो नाम षोडशोऽध्यायः ||१६||
*** NEW PARA ***
ॐ तत् सत् इति श्रीमत् भगवत् गीतासु उपनिषत्सु ब्रह्म-विद्यायाम् योग-शास्त्रे श्रीकृष्ण-अर्जुन-संवादे दैव-आसुर-सम्पत्-विभाग-योगः नाम षोडशः अध्यायः ||१६||