*** NEW PAGE ***
        अर्जुन उवाच |
प्रकृतिं पुरुषं चैव क्षेत्रं क्षेत्रज्ञमेव च |
एतद्वेदितुमिच्छामि ज्ञानं ज्ञेयं च केशव ||१३- १||
*** NEW PARA ***
हे केशव!प्रकृतिम् पुरुषम् च एव क्षेत्रम् क्षेत्रज्ञम् च
एव ज्ञानम् ज्ञेयम् च एतत् वेदितुम् इच्छामि |


*** NEW PAGE ***
        श्रीभगवानुवाच |
इदं शरीरं कौन्तेय क्षेत्रमित्यभिधीयते |
एतद्यो वेत्ति तं प्राहुः क्षेत्रज्ञ इति तद्विदः ||१३- २||
*** NEW PARA ***
हे कौन्तेय!इदम् शरीरम् क्षेत्रम् इति अभिधीयते | यः एतत्


*** NEW PAGE ***
क्षेत्रज्ञं चापि मां विद्धि सर्वक्षेत्रेषु भारत |
क्षेत्रक्षेत्रज्ञयोर्ज्ञानं यत्तज्ज्ञानं मतं मम ||१३- ३||
*** NEW PARA ***
हे भारत!सर्व-क्षेत्रेषु माम् अपि च क्षेत्रज्ञम् विद्धि | यत्


*** NEW PAGE ***
तत्क्षेत्रं यच्च यादृक्च यद्विकारि यतश्च यत् |
स च यो यत्प्रभावश्च तत्समासेन मे शृणु ||१३- ४||
*** NEW PARA ***
तत् क्षेत्रम् यत् च, यादृक् च, यत् विकारि (च), यतः च यत्, 
सः च यः, यत् प्रभावः च (अस्ति)तत्, (त्वं)समासेन मे शृणु |


*** NEW PAGE ***
ऋषिभिर्बहुधा गीतं छन्दोभिर्विविधैः पृथक् |
ब्रह्मसूत्रपदैश्चैव हेतुमद्भिर्विनिश्चितैः ||१३- ५||
*** NEW PARA ***
(इदं ज्ञानं)ऋषिभिः बहुधा, (तथा)विविधैः छन्दोभिः
पृथक् हेतुमद्भिः विनिश्चितैः ब्रह्म-सूत्र-पदैः च गीतम् एव |


*** NEW PAGE ***
महाभूतान्यहंकारो बुद्धिरव्यक्तमेव च |
इन्द्रियाणि दशैकं च पञ्च चेन्द्रियगोचराः ||१३- ६||
*** NEW PARA ***
महा-भूतानि अहङ्कारः बुद्धिः अव्यक्तम् एव च |


*** NEW PAGE ***
इच्छा द्वेषः सुखं दुःखं संघातश्चेतना धृतिः |
एतत्क्षेत्रं समासेन सविकारमुदाहृतम् ||१३- ७||
*** NEW PARA ***
महा-भूतानि, अहङ्कारः, बुद्धिः, अव्यक्तम् एव च , 
दश इन्द्रियाणि च, एकम् (मनः)इन्द्रिय-गोचराः पञ्च च, 
इच्छा, द्वेषः, सुखम्, दुःखम्, संघातः, चेतना, धृतिः, 
एतत् सविकारम् क्षेत्रम् (मया)समासेन उदाहृतम् |


*** NEW PAGE ***
अमानित्वमदम्भित्वमहिंसा क्षान्तिरार्जवम् |
आचार्योपासनं शौचं स्थैर्यमात्मविनिग्रहः ||१३- ८||
*** NEW PARA ***
अमानित्वम्, अदम्भित्वम्, अहिंसा, क्षान्तिः, आर्जवम्, 
आचार्य-उपासनम्, शौचम्, स्थैर्यम्, आत्म-विनिग्रहः, 
इन्द्रियार्थेषु वैराग्यमनहंकार एव च |


*** NEW PAGE ***
इन्द्रियार्थेषु वैराग्यमनहंकार एव च |
जन्ममृत्युजराव्याधिदुःखदोषानुदर्शनम् ||१३- ९||
*** NEW PARA ***
इन्द्रिय-अर्थेषु वैराग्यम्, अनहंकारः एव च, 
जन्म-मृत्यु-जरा-व्याधि-दुःख-दोष-अनुदर्शनम्, 
असक्तिरनभिष्वङ्गः पुत्रदारगृहादिषु |


*** NEW PAGE ***
असक्तिरनभिष्वङ्गः पुत्रदारगृहादिषु |
नित्यं च समचित्तत्वमिष्टानिष्टोपपत्तिषु ||१३- १०||
*** NEW PARA ***
असक्तिः, पुत्र-दार-गृह-आदिषु अनभिष्वङ्गः, 
इष्ट-अनिष्ट-उपपत्तिषु नित्यम् सम-चित्तत्वम् च, 
मयि चानन्ययोगेन भक्तिरव्यभिचारिणी |


*** NEW PAGE ***
मयि चानन्ययोगेन भक्तिरव्यभिचारिणी |
विविक्तदेशसेवित्वमरतिर्जनसंसदि ||१३- ११||
*** NEW PARA ***
मयि च अनन्य-योगेन अव्यभिचारिणी भक्तिः, 
विविक्त-देश-सेवित्वम्, जन-संसदि अरतिः, 
अध्यात्मज्ञाननित्यत्वं तत्त्वज्ञानार्थदर्शनम् |


*** NEW PAGE ***
अध्यात्मज्ञाननित्यत्वं तत्त्वज्ञानार्थदर्शनम् |
एतज्ज्ञानमिति प्रोक्तमज्ञानं यदतोऽन्यथा ||१३- १२||
*** NEW PARA ***
अध्यात्म-ज्ञान-नित्यत्वम्, तत्त्व-ज्ञान-अर्थ-दर्शनम्, 
एतत् ज्ञानम् इति प्रोक्तम्, यत् अतः अन्यथा (तत्)अज्ञानम् (इति प्रोक्तम्)|


*** NEW PAGE ***
ज्ञेयं यत्तत्प्रवक्ष्यामि यज्ज्ञात्वामृतमश्नुते |
अनादिमत्परं ब्रह्म न सत्तन्नासदुच्यते ||१३- १३||
*** NEW PARA ***
यत् ज्ञेयम्, यत् ज्ञात्वा (जीवः)अमृतम् अश्नुते, तत् प्रवक्ष्यामि |


*** NEW PAGE ***
सर्वतः पाणिपादं तत्सर्वतोऽक्षिशिरोमुखम् |
सर्वतः श्रुतिमल्लोके सर्वमावृत्य तिष्ठति ||१३- १४||
*** NEW PARA ***
लोके तत् सर्वतः पाणि-पादम्, सर्वतः अक्षि-शिरः-मुखम्, सर्वतः
श्रुतिमत् (अस्ति), सर्वम् (च)आवृत्य तिष्ठति |


*** NEW PAGE ***
सर्वेन्द्रियगुणाभासं सर्वेन्द्रियविवर्जितम् |
असक्तं सर्वभृच्चैव निर्गुणं गुणभोक्तृ च ||१३- १५||
*** NEW PARA ***
(तत्)सर्व-इन्द्रिय-गुण-आभासम्, सर्व-इन्द्रिय-विवर्जितम्, 
असक्तम्, सर्व-भृत् च एव, निर्गुणम् गुण-भोक्तृ च (अस्ति)|


*** NEW PAGE ***
बहिरन्तश्च भूतानामचरं चरमेव च |
सूक्ष्मत्वात्तदविज्ञेयं दूरस्थं चान्तिके च तत् ||१३- १६||
*** NEW PARA ***
तत् भूतानाम् बहिः अन्तः च (अस्ति), अचरम् चरम् च एव (अस्ति), 
तत् सूक्ष्मत्वात् अविज्ञेयम् (अस्ति), दूरस्थम् च अन्तिके च (अस्ति)|


*** NEW PAGE ***
अविभक्तं च भूतेषु विभक्तमिव च स्थितम् |
भूतभर्तृ च तज्ज्ञेयं ग्रसिष्णु प्रभविष्णु च ||१३- १७||
*** NEW PARA ***
तत् ज्ञेयम् अविभक्तम् च भूतेषु विभक्तम् इव स्थितम्, 
भूत-भर्तृ च ग्रसिष्णु च प्रभविष्णु च (अस्ति)|


*** NEW PAGE ***
ज्योतिषामपि तज्ज्योतिस्तमसः परमुच्यते |
ज्ञानं ज्ञेयं ज्ञानगम्यं हृदि सर्वस्य विष्ठितम् ||१३- १८||
*** NEW PARA ***
तत् ज्योतिषाम् अपि ज्योतिः (अस्ति), तमसः परम् उच्यते, (तत्)
ज्ञानम्, ज्ञेयम्, ज्ञानगम्यम् (अस्ति), सर्वस्य हृदि धिष्ठितम् (अस्ति)|


*** NEW PAGE ***
इति क्षेत्रं तथा ज्ञानं ज्ञेयं चोक्तं समासतः |
मद्भक्त एतद्विज्ञाय मद्भावायोपपद्यते ||१३- १९||
*** NEW PARA ***
इति क्षेत्रम्, तथा ज्ञानम् ज्ञेयम् च समासतः उक्तम्, 
एतत् विज्ञाय, मत्-भक्तः मत्-भावाय उपपद्यते |


*** NEW PAGE ***
प्रकृतिं पुरुषं चैव विद्ध्यनादी उभावपि |
विकारांश्च गुणांश्चैव विद्धि प्रकृतिसम्भवान् ||१३- २०||
*** NEW PARA ***
(त्वं)प्रकृतिम् पुरुषम् च उभाउ अपि अनादी एव विद्धि |


*** NEW PAGE ***
कार्यकारणकर्तृत्वे हेतुः प्रकृतिरुच्यते |
पुरुषः सुखदुःखानां भोक्तृत्वे हेतुरुच्यते ||१३- २१||
*** NEW PARA ***
प्रकृतिः कार्य-कारण-कर्तृत्वे हेतुः उच्यते |  पुरुषः


*** NEW PAGE ***
पुरुषः प्रकृतिस्थो हि भुङ्क्ते प्रकृतिजान्गुणान् |
कारणं गुणसङ्गोऽस्य सदसद्योनिजन्मसु ||१३- २२||
*** NEW PARA ***
पुरुषः प्रकृतिस्थः (सन्)प्रकृतिजान् गुणान् भुङ्क्ते हि |


*** NEW PAGE ***
उपद्रष्टानुमन्ता च भर्ता भोक्ता महेश्वरः |
परमात्मेति चाप्युक्तो देहेऽस्मिन्पुरुषः परः ||१३- २३||
*** NEW PARA ***
उपद्रष्टा, अनुमन्ता, भर्ता, च भोक्ता, महेश्वरः, अपि
च परमात्मा इति उक्तः परः पुरुषः अस्मिन् देहे (अस्ति)|


*** NEW PAGE ***
य एवं वेत्ति पुरुषं प्रकृतिं च गुणैः सह |
सर्वथा वर्तमानोऽपि न स भूयोऽभिजायते ||१३- २४||
*** NEW PARA ***
यः एवम् पुरुषम् गुणैः सह प्रकृतिम् च वेत्ति, सः
सर्वथा वर्तमानः अपि भूयः न अभिजायते |


*** NEW PAGE ***
ध्यानेनात्मनि पश्यन्ति केचिदात्मानमात्मना |
अन्ये साङ्ख्येन योगेन कर्मयोगेन चापरे ||१३- २५||
*** NEW PARA ***
केचित् ध्यानेन आत्मना आत्मनि आत्मानम् पश्यन्ति |


*** NEW PAGE ***
अन्ये त्वेवमजानन्तः श्रुत्वान्येभ्य उपासते |
तेऽपि चातितरन्त्येव मृत्युं श्रुतिपरायणाः ||१३- २६||
*** NEW PARA ***
अन्ये तु एवम् अजानन्तः अन्येभ्यः श्रुत्वा उपासते, ते
श्रुति-परायणाः च अपि मृत्युम् अतितरन्ति एव |


*** NEW PAGE ***
यावत्सञ्जायते किञ्चित्सत्त्वं स्थावरजङ्गमम् |
क्षेत्रक्षेत्रज्ञसंयोगात्तद्विद्धि भरतर्षभ ||१३- २७||
*** NEW PARA ***
हे भरतर्षभ!यावत् किञ्चित् स्थावर-जङ्गमम् सत्त्वम्
सञ्जायते, तत् क्षेत्र-क्षेत्रज्ञ-संयोगात् (सञ्जायते इति त्वं)विद्धि |


*** NEW PAGE ***
समं सर्वेषु भूतेषु तिष्ठन्तं परमेश्वरम् |
विनश्यत्स्वविनश्यन्तं यः पश्यति स पश्यति ||१३- २८||
*** NEW PARA ***
यः विनश्यत्सु सर्वेषु भूतेषु समम् तिष्ठन्तम् अविनश्यन्तम्
परमेश्वरम् पश्यति, सः पश्यति |


*** NEW PAGE ***
समं पश्यन्हि सर्वत्र समवस्थितमीश्वरम् |
न हिनस्त्यात्मनात्मानं ततो याति परां गतिम् ||१३- २९||
*** NEW PARA ***
(यः)सर्वत्र समवस्थितम् ईश्वरम् समं पश्यन् हि आत्मना
आत्मानम् न हिनस्ति, (सः)ततः पराम् गतिम् याति |


*** NEW PAGE ***
प्रकृत्यैव च कर्माणि क्रियमाणानि सर्वशः |
यः पश्यति तथात्मानमकर्तारं स पश्यति ||१३- ३०||
*** NEW PARA ***
यः च प्रकृत्या एव कर्माणि सर्वशः क्रियमाणानि (सन्ति इति पश्यति), 
तथा आत्मानम् अकर्तारम् पश्यति, सः पश्यति |


*** NEW PAGE ***
यदा भूतपृथग्भावमेकस्थमनुपश्यति |
तत एव च विस्तारं ब्रह्म सम्पद्यते तदा ||१३- ३१||
*** NEW PARA ***
यदा भूत-पृथक्-भावम् एकस्थम् च ततः एव
विस्तारम् अनुपश्यति, तदा ब्रह्म सम्पद्यते |


*** NEW PAGE ***
अनादित्वान्निर्गुणत्वात्परमात्मायमव्ययः |
शरीरस्थोऽपि कौन्तेय न करोति न लिप्यते ||१३- ३२||
*** NEW PARA ***
हे कौन्तेय!अयम् परमात्मा अनादित्वात्, निर्गुणत्वात्, अव्ययः
(अस्ति, अतः सः)शरीरस्थः (सन्)अपि न करोति, न (च)लिप्यते |


*** NEW PAGE ***
यथा सर्वगतं सौक्ष्म्यादाकाशं नोपलिप्यते |
सर्वत्रावस्थितो देहे तथात्मा नोपलिप्यते ||१३- ३३||
*** NEW PARA ***
यथा सर्वगतम् आकाशम् सौक्ष्म्यात् न उपलिप्यते, तथा
सर्वत्र देहे अवस्थितः आत्मा न उपलिप्यते |


*** NEW PAGE ***
यथा प्रकाशयत्येकः कृत्स्नं लोकमिमं रविः |
क्षेत्रं क्षेत्री तथा कृत्स्नं प्रकाशयति भारत ||१३- ३४||
*** NEW PARA ***
हे भारत!यथा एकः रविः इमम् कृत्स्नम् लोकम् प्रकाशयति, 
तथा क्षेत्री कृत्स्नम् क्षेत्रम् प्रकाशयति |


*** NEW PAGE ***
क्षेत्रक्षेत्रज्ञयोरेवमन्तरं ज्ञानचक्षुषा |
भूतप्रकृतिमोक्षं च ये विदुर्यान्ति ते परम् ||१३- ३५||
*** NEW PARA ***
एवम् ये ज्ञान-चक्षुषा क्षेत्र-क्षेत्रज्ञयोः अन्तरम् (ज्ञानं)
भूत-प्रकृति-मोक्षम् च विदुः, ते परम् यान्ति |


*** NEW PAGE ***
ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे क्षेत्रक्षेत्रज्ञविभागयोगो नाम त्रयोदशोऽध्यायः ||१३||
*** NEW PARA ***
ॐ तत् सत् इति श्रीमत् भगवत् गीतासु उपनिषत्सु ब्रह्म-विद्यायाम् योग-शास्त्रे श्रीकृष्ण-अर्जुन-संवादे क्षेत्र-क्षेत्रज्ञ-विभाग-योगः नाम त्रयोदशः अध्यायः ||१३||